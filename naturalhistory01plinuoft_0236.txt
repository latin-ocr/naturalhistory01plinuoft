70

71

PLINY : N ATURAL HISTORY

tudines scandi quoniam in eo primum habitu incipiat
parcius adici motus, in stationibus vero primis et
altitudinem subiri, quoniam tum primum incipiant
detrahi numeri 1 stellaeque retroire. cuius rei ratio
privatim reddenda est. percussae in qua diximus
parte et triangulo solis radio inhibentur rectum
agere cursum, et ignea vi levantur in sublime. hoe
non protinus intellegi potest visu nostro, ideoque
existimantur stare, unde et nomen accepit statio.
progreditur deinde eiusdem radii violentia et retroire
cogit vapore percussas. multo id magis in vespertino
earum exortu, toto sole adverso² cum in summas
apsidas expelluntur, minimaeque cernuntur quoniam
altissime absunt et minimo feruntur motu, tanto
minore ³ cum hoc in altissimis apsidum evenit signis.
ab exortu vespertino latitudo descenditur parcius
iam se minuente motu, non tamen ante stationes
secundas augente, cum et altitudo descenditur,
superveniente ab alio latere radio eademque vi
rursus ad terras deprimente qua sustulerat in caelum
e priore triquetro. tantum interest subeant radii
an superveniant, multoque eadem magis in vespertino
occasu accidunt.

Haec est superiorum stellarum ratio; difficilior
reliquarum et a nullo ante nos reddita.

² vl. incipiat . . . numerus.
² tul. auerSO.
³ vl. minores.

216

