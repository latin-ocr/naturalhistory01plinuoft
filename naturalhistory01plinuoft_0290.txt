131

133

PLINY: NATURAL HISTORY

XLIX. Nunc de repentinis flatibus, qui exhalante
terra, ut dictum est, coorti rursusque deiecti in
terraml obducta nubium cute, multiformes exsistunt.
vagi quippe et ruentes torrentium modo (ut aliquis
placere ostendimus) tonitrua et fulgura edunt.
maiore vero inlati pondere incursuque si late siccam
rupere nubem, procellam gignunt quae vocatur a
Graecis ecnephias, sin vero depresso sinu artius
rotati effregerunt, sine igne, hoc est sine fulmine,
verticem faciunt qui typhon vocatur, id est vibratus
ecnephias. defert hic secum aliquid abreptum e
nube calidi 2 convolvens versansque et ruinam suam
illo pondere adgravans ac locum ex loeo mutans
rapida vertigine, praecipua navigantium pestis, non
antemnas modo verum ipsa navigia contorta frangens,
tenui remedio aceti in advenientem effusi, cui frigidis-
sima est natura. idem inlisu ipso repercussus correp-
ta secum in caelum refert sorbetque in excelsum.

L. Quod si maiore depressae nubis eruperit
specu sed minus lato quam procella, nec sine fragore,
turbinem vocant proxima quaeque prosternentem.
idem ardentior accensusque dum furit, prester voca-
tur amburens contacta pariter et proterens. Non

¹ Caesarius: interim.

² belles-sen ε gelidi aut gelida.

⁸ §1111 δ §112. · Of. ξ 133.
270

