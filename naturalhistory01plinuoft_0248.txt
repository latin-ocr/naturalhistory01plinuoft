85

86

PLINY : NATURAL HISTORY

ab eo ad Iovem dimidium, et ab eo ad Saturnum
dimidium, et inde sescuplum ad signiferum3 ita
septem tonis effici quam diapason harmoniam vocant,
hoc est universitatem concentus3 in ea Saturnum
Dorio moveri phthongo, Iovem Phrygio, et in reliquis
similia, iucunda magis quam necessaria subtilitate.
XXI. Stadium centum viginti quinque nostros
efficit passus, hoc est pedes sexcentos viginti quinque.
Posidonius non minus quadraginta stadiorum a terra
altitudinem esse in quam nubila ac venti nubesque
perveniant, inde purum liquidumque et inperturbatae
lucis aera, sed a turbido ad lunam viciens centum
milia stadiorum, inde ad solem quinquiens miliens,
eo spatio fieri ut tam inmensa eius magnitudo non
exurat terras. plures autem nubes nongentis in
altitudinem subire prodiderunt. inconperta haec et
inextricabilia, sed prodenda quia sunt prodita, in
quis tamen una ratio geometricae collectionis
numquam fallacis possit non repudiari, si cui libeat
altius ista persequi, nec ut mensura (id enim velle
paene dementis otii est) sed ut tantum aestumatio
coniectandi constet animo. nam cum trecentis sexa-
ginta et fere sex partibus circulum per quem meat
orbis solis ex circuitu eius patere appareat, semperque
dimetiens tertiam partem ambitus et tertiae paulo
minus septimam colligat, apparet, dempta eius

⁸ Ἀρμονῖα διὰ πασῶν τῶν χορδῶν (all the notes in the scale
played successively‚ not a harmony in the modern sense.)

⁶ See p. 296 note.
228

