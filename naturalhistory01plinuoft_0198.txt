13

14

15

PLINY: NATURAL HISTORY

potestate, nec temporum modo terrarumque sed
siderum etiam ipsorum caelique rector. hunc esse
mundi totius animum ac planius mentem, hunc
principale naturae regimen ac numen credere decet
opera eius aestimantes. hic lucem rebus ministrat
aufertque tenebras, hic reliqua sidera occultat
inlustrat, hic vices temporum annumque semper
renascentem ex usu naturae temperat, hic caeli
tristitiam discutit atque etiam humani nubila animi
serenat, hic suum lumen ceteris quoque sideribus
fenerat, praeclarus, eximius, omnia intuens, omnia
etiam exaudiens, ut principi litterarum Homero
placuisse in uno eo video.

V. Quapropter effigiem dei formamque quaerere
inbecillitatis humanae reor. quisquis est deus, si
modo est aliquis,l et quacumque in parte, totus est
sensus, totus visus, totus auditus, totus animae,
totus animi, totus sui. Innumeros quidem credere
atque etiam ex vitiis hominum, non virtutibus
tantum‚2 ut Pudicitiam, Concordiam, Mentem,
Spem, Honorem, Clementiam, Fidem, aut (ut
Democrito placuit) duos omnino, Poenam et Bene-
ficium, maiorem ad socordiam accedit. fragilis et
laboriosa mortalitas in partes ista digessit infirmitatis
suae mernor, ut portionibus coleret qui quisque³
maxime indigeret. itaque nomina 4 alia aliis gentibus
et numina in iisdem innumerabilia invenimus, inferis
quoque in genera discriptis, morbisque et multis

² Vulq. alius.

² Mayhoff: atque etiam ex vitiis hominum aut atque

tam ex virtutibus vitiisque hominum codd.
³ M ayhoff ε quidque quo codd. ⁴ numina? Rackham.

⁸ A variant gives ‘ if only he be other (than the world).'
⁶ No other authority records this of Democritus.

178

