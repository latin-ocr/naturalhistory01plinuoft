PLINY : NATURAL HISTORY

vagus, sive disparili errantium siderum ictu radiorum-
que multiformi iactu flagellatus aer, sive a suis
sideribus exeunt his propioribus sive ab illis caelo
adfixis cadunt, palam est illos quoque legem naturae
habere non ignotam etiamsi nondum percognitam.
117 Viginti amplius auctores Graeci veteres prodidere
de his observationes. quo magis miror orbe
discordi et in regna, hoc est in membra, diviso tot
viris curae fuisse tam ardua inventu, inter bella
praesertim et infida hospitia, piratis etiam omnium
mortalium hostibus transituros fama terrentibus,l ut
hodie quaedam in suo quisque tractu ex eorum
commentariis qui numquam eo accessere verius
noscat quam indigenarum scientia, nunc vero pace
tam festa, tam gaudente proventu literarum ² artium-
que principe, omnino nihil addisci nova inquisitione,
118 immo ne veterum quidem inventa perdisci. non
erant maiora praemia in multos dispersa fortunae
magnitudine, et ista plures sine praemio alio quam
posteros iuvandi eruerunt. mores hominum senuere,
non fructus, et inmensa multitudo aperto quodcumque

est mari hospitalique litorum omnium adpulsu navigat,

¹ M ayhoff z transitus famae terrentibus aut terrentibus.
² Mayhoff: rerum.

258

