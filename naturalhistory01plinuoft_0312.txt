PLINY z NATURAL HISTORY

pergerent, ne laquei torqueret poena praepostera
incluso spiritu cui quaereretur exitus, ne in profundo
quaesita morte sepultura pabulo fieret, ne ferri
cruciatus scinderet corpus. ita est, miserita genuit
id euius facillimo haustu inlibato corpore et cum toto
sanguine exstingueremur nullo labore, sitientibus
similes, qualiter defunctos non volucris, non ferae
attingerent, terraeque servaretur qui sibi ipsi
157 periisset. verum fateamur: terra nobis malorum
remedium genuit, nos illud vitae fecimus venenum3
non enim et ferro, quo carere non possumus, simili
modo utimur? nec tamen quereremur merito etiamsi
malefici causa tulisset. adversus unam quippe
naturae partem ingrati sumus. quas non ad delicias
quasque non ad contumelias servit homini? in
maria iacitur, aut ut freta admittamus eroditur,
aquis, ferro, ligno, igni, lapide, fruge omnibus crucia-
tur horis, multoque plus ut deliciis quam ut alimen-
158 tis famuletur nostris. ut ¹ tamen quae summa
patitur atque extrema cute tolerabilia videantur,
penetramus in viscera auri argentique venas et aeris
ac plumbi metalla fodientes, gemmas etiam et
quosdam parvolos quaerimus lapides scrobibus in pro-
fundum actis, viscera eius extrahimus, ut digito
gestetur gemma petitur. quot manus atteruntur ut
unus niteat articulus! si ulli essent inferi, iam pro-

¹ Silliqz et.

‘¹ Or ‘ should be effeeted by our beeoming food,’ sc. for fishes.
292

