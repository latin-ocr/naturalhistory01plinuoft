2:35

 

PLINY ι NATURAL HISTORY

trahi: pluvias salinis aquas utiliores esse quam
reliquas, nec fieri salem nisi admixtis dulcibus·,

32 marinas tardius gelare, celerius accendi 3 hieme mare

calidius esse, autumnale salsius; omne oleo tranquil-
lari, et ob id urinantes ore spargere quoniam mitiget
naturam asperam lucemque deportet; nives in alto
mari non cadere; cum omnis aqua deorsum feratur,
exilire fontes, atque etiam in Aetnae radicibus,
flagrantis in tantum ut quinquagena, centena milia
passuum harenas flammarum globo eructet. CVII.
(Namque et ignium, quod est naturae quartum ele-
mentum, reddamus aliqua miracula, sed primum
ex aquis.)

CVIII. In urbe Commagenes Samosata stagnum
est emittens limum (maltham vocant) flagrantem
cum quid attigit solidi, adhaeret; praeterea tactus
et sequitur fugientes. sic defendere muros oppug-
nante Lucullo, flagrabatque miles armis suis. aquis
etiam accenditur3 terra tantum restingui docuere
experimenta.

CIX. Similis est natura naphthae: ita appellatur
circa Babylonem et in Astacenis Parthiae profluens
bituminis liquidi modo. hic magna cognatio
ignium, transiliuntque in eam protinus undecumque
visam. ita fertur a Medea paelicem crematam,
postquam sacrificatura ad aras accesserat, corona.
igne rapto.

———

⁶ On the W. bank of the Euphrates.
ὂ In the Mithradatic War, 74 B.c.

360

