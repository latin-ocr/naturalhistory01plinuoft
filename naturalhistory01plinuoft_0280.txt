PLIN Y : NATURAL HI STORY

sed lueri, non scientiae, gratia; nee reputat caeca
mens et tantum avaritiae intenta id ipsum scientia
posse tutius fieri. quapropter scrupulosius quam
instituto fortassis conveniat operi tractabo ventos,
tot milia navigantium cernens.

119 XLVI. Veteres quattuor omnino servavere per
totidem 'mundi partes (ideo nec Homerus plures
nominat) hebeti, ut mox iudicatum est, ratione3
secuta aetas octo addidit nimis subtili atque concisa.
proximis inter utramque media placuit ad brevem
ex numerosa addjtis quattuor. sunt ergo bini in
quattuor caeli partibus: ab oriente aequinoctiali
subsolanus, ab oriente brumali Volturnus (illum
Apelioten‚ hunc Graeci Eurum appellant); a meridie
Auster et ab occasu brumali Africus (Notum et Liba
nominant); ab occasu aequinoctiali Favonius, ab
occasu solstitiali Corus (Zephyrum et Argesten
vocant); a septentrionibus Septentrio, interque eum
et exortum solstitialem Aquilo (Aparctias et Boreas

120 dicti). numerosior ratio quattuor his interiecerat,
Thraseian media regione inter Septentrionem et
occasum solstitialem, itemque Caecian media inter
Aquilonem et exortum aequinoctialem ab ortu

solstitiali, Phoenica media regione inter ortum
260

