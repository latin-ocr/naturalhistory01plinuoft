PLINY ε NATURAL HISTORY

quia exhausto inde dulci tenuique, quod facillime
trahat xis ignea, omne asperius crassiusque linquatur
(ideo summa aequorum aqua dulciorem profundam,¹
hanc esse veriorem causam asperi saporis quam quod
mare terrae sudor sit aeternus), aut quia plurimus ex
arido misceatur illi vapor, aut quia terrae natura sieut
medicatas aquas inficiat. est in exemplis Dionysio
Siciliae tyranno, cum pulsus est ea potentia, accidisse
prodigium ut uno die in portu dulcesceret mare.

223 CIV. E contrario ferunt lunae femineum ac molle
sidus, atque nocturnum solvere umorem et trahere,
non auferre. id manifestum esse quod ferarum
occisa corpora in tabem visu suo resolvat, somnoque
sopitis torporem contractum in caput revocet,
glaciem refundat, cunctaque umifico spiritu laxet:
ita pensari naturae vices semperque sufficere, aliis
siderum elementa cogentibus, aliis vero fundentibus.
sed in dulcibus aquis lunae alimentum esse sicut in
marinis soliS.

224 CV. Altissimum mare XV stadiorum Fabianus
tradit. alii in Ponto ex adverso Coraxorum gentis
(vocant βαθέα Ponti) trecentis fere a continenti

stadiis inmensam altitudinem maris tradunt, vadis

¹ v.l. summam . . . aquam . . . profunda.

350

