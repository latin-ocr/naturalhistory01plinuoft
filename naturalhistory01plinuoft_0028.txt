10

11

12

13

14

PLINY : NATURAL HISTORY

summum esset profitebantur. inde illa nobilis M.
Ciceronis suspiratio: ‘ O te felicem, M. Porci,
a quo rem inprobam petere nemo audet! ' cum
tribunos appellaret L. Scipio Asiaticus, inter quos
erat Gracchus, 1100 adtestabatur vel inimico iudici
se probari posse: adeo summum quisque causae
suae iudicem facit quemcumque eligit-—unde pro-
vocatio appellatur. te quidem in excelsissimo generis
humani fastigio positum, summa eloquentia, summa
eruditione praeditum, religiose adiri etiam a salut-
antibus scio, et ideo curari,1 ut quae tibi dicantur
tui digna sint. verum dis lacte rustici multaeque
gentes et mola tantum salsa litant qui non habent
tura, nec ulli fuit vitio deos colere quoquo modo
posset.

Meae quidem temeritati accessit hoc quoque, quod
levioris operae hos tibi dedicavi libellos: nam nec
ingenii sunt capaces, quod alioqui in nobis perquam
mediocre erat, neque admittunt excessus aut orationes
sermonesve aut casus mirabiles vel eventus varios,
iucunda dictu aut legentibus blanda. sterilis materia,
rerum natura, hoc est vita, narratur, et haec sordi-
dissima sui parte, 30 plurimarum rerum aut rusticis
vocabulis aut externis, immo barbaris, etiam cum
honoris praefatione ponendis. praeterea iter est
non trita auctoribus via nee qua peregrinari animus
expetat: nemo apud nos qui idem temptaverit

¹ curari flach-ham : curavi auc cura codd.

8

