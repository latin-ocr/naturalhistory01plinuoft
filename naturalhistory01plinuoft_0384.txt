PLINY : NATURAL HISTORY

insulae Aeoliae iuxta Italiam cum ipso mari arsere¹
per aliquot dies sociali bello, donec legatio senatus
piavit. maximo tamen ardet incendio Theon
Ochema dictum Aethiopum iugum, torrentesque
solis ardoribus flammas egerit.
Tot locis, tot incendiis rerum natura terras cremat
239 CXI. Praeterea cum sit huius unius elementi ratio
fecunda, seque ipsa pariat et minimis creseat a
scintillis, quid fore putandum est in tot rogis terrae?
quae est illa natura quae voracitatem in toto mundo
avidissimam sine damno sui pascit? addantur his
sidera innumera ingensque sol, addantur humani
ignes et lapidum quoque insiti naturae attritique
inter se ligni, iam nubium et origines fulminum:
excedet profecto miracula omnia ullum diem fuisse
quo non cuncta conflagrarent, cum specula quoque
concava adversa solis radiis facilius etiam accendant
240 quam ullus alius ignis. quid quod innumerabiles
parvi sed naturales scatent? in Nymphaeo exit e
petra flamma quae pluviis accenditur3 exit et ad
aquas Scantias, haec quidem invalida, cum transit,
nec longe in alia durans materia: viret aeterno hunc
fontem igneum contegens fraxinus 3 exit in Mutinensi
agro statis Volcano diebus. reperitur apud auctores

¹ v.l. insula Aeolia . . . arsit.

‘¹ Probably Mount Kakulima in West Africa (not Ethiopia)
is referred to.

ὃ Or possibly ‘eoncave lomes?

⁶ In Latium. '³ In Campania.

θ The F east of Vulcan in August.

36⁴

