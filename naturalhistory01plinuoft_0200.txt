16

17

18

19

PLINY ε NATURAL HISTORY

etiam pestibus, dum esse placatasl trepido metu
cupimus. ideoque etiam publice Febris fanum in
Palatio dicatum est, Orbonae ad aedem Larum et
ara Malae Fortunae Esquiliis. quamobrem maior
caelitum populus etiam quam hominum intellegi
potest, cum singuli quoque ex semetipsis totidem
deos faciant Iunones Geniosque adoptando sibi,
gentes vero quaedam animalia et aliqua etiam
obscena pro dis habeant ac multa dictu magis
pudenda, per fetidos cibos et alia ² similia iurantes.
matrimonia quidem inter deos credi tantoque aevo
ex eis neminem nasci, et alios esse grandaevos
semper canosque, alios iuvenes atque pueros, atri-
colores, aligeros, claudos, ovo editos et alternis
diebus viventes morientesque, puerilium prope
deliramentorum est; sed super omnem inpudentiam
adulteria inter ipsos fingi, mox iurgia et odia, atque
etiam furtorum esse et scelerum numina. deus est
mortali iuvare mortalem, et haec ad aeternam gloriam
via: hae proceres iere Romani, hac nunc caelesti
passu cum liberis suis vadit maximus omm‘s aevi
rector Vespasianus Augustus fessis rebus subveniens.
hic est vetustissimus referendi bene merentibus
gratiam mos, ut tales numinibus adscribant. quippe

² v.l. placata.
² υλ. per fetidas cepas, allia. et (cf. XIX. 101).

180

