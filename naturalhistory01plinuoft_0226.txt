68

59

PLINY : NATURAL HISTORY

in triginta diebus super terras occultari, sed ab aliis
atque aliis 1 hoc cerni, quaeque sunt in hoc miraculo
maxime mira, cum conveniat umbra terrae lunam
hebetari, nunc ab occasus parte hoc ei accidere, nunc
ab exortus, et quanam ratione, cum solis exortu
umbra illa hebetatrix sub terra esse debeat, semel
iam acciderit ut in occasu luna deficeret utroque
super terram conspicuo sidere. nam ut XV diebus
utrumque sidus quaereretur et nostro aevo accidit
imperatoribus Vespasianis patre III. filio iterum
consulibus.

XI. Lunam semper aversis a sole cornibus, si
crescat, ortus spectare, si minuatur, occasus, haut
dubium est, et ² lucere dodrantes semuncias horarum
ab secunda adicientem usque ad plenum orbem
detrahentemque in deminutionem, intra quattuor-
decim autem partes solis semper occultam esse.
quo argumento amplior errantium stellarum quam
lunae magnitudo colligitur, quando illae et a septenis
interdum partibus emergant3 sed altitudo cogit
minores videri, sicut adfixas caelo solis fulgor interdiu
non cerm', cum aeque ac noctu luceant, idque mani-
festum fiat defectu solis et praealtis puteis.

XII. Errantium autem tres quas supra solem
diximus sitas occultantur meantes cum eo, exoriuntur

1 v.l. om. atque aliis.
² et add. Rackham.

α Le. one eclipse to the inhabitants of the northern hemi·
spbegebtlssel other to those of the southern.

206

