PLINY ι NATURAL HISTORY

quae a septentrione descendunt ad teporem, qualis
est urbis et Campaniae tractus, iuxta hieme et aestate
fulgurat, quod non in 1 alio situ evenit.²

137 LII. Fulminum ipsorum plura genera traduntur.
quae sicca veniunt non adurunt sed dissipant, quae
fumida ³ non urunt sed infuscant. tertium est quod
clarum vocant, mirificae maxime naturae, quo dolia
exhauriuntur intactis operimentis nulloque alio
vestigio relicto, aurum et aes et argentum liquatur
intus, sacculis ipsis nullo modo ambustis ac ne confuso
quidem signo cerae. Marcia femina ‘² princeps
Romanarum icta gravida partu exanimato ipsa citra
ullum aliud incommodum vixit. in Catilinariis prodigiis
Pompeiano ex municipio M. Herennius decurio
sereno die fulmine ictus est.

138 LIII. Tuscorum litterae novem deos emittere
fulmina existimant, eaque esse undecim generum,
Iovem enim trina iaculari. Romani duo tantum ex
iis servavere, diurna attribuentes Iovi, nocturna
Summano, rariora sane eadem de causa frigidioris
caeli. Etruria erumpere terra quoque arbitratur,
quae infera appellat, brumali tempore facta saeva
maxime et exsecrabilia, cum sint omnia quae terrena
existimant non illa generalia nec a sideribus venientia

² in<ullo>alio? Rackham.
² evenit om. codd. plurimi.
urgicssimida (ψολόεντα Aristode Meteorol. 371a 21) Brotier:

⁴ femina add. Mayhoff.
² 74

