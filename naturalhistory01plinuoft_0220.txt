PLINY : NATURAL HISTORY

sit necesse amplitudinem eius oculorum argumentis

50 atque coniectura animi scrutari: immensum esse,
quia arborum in limitibus porrectarum in quotlibet
passuum milia umbras paribus iaciat intervallis tam-
quam toto spatio medius, et quia per aequinoctium
omnibus in meridiana plaga habitantibus simul fiat
a vertice, item quia circa solstitialem circulum habi-
tantium meridie ad septentrionem umbrae cadant,
ortu vero ad occasum, quae fieri nullo modo possent
nisi multo quam terra maior esset, et quod montem
Idam exoriens latitudine exsuperet, dextra laevaque
large amplectens, praesertim tanto discretus
intervallo.

61 Defectus lunae magnitudinem eius haut dubia
ratione declarat, sicut terrae parvitatem ipse deficiens.
namque cum sint tres umbrarum figurae, constetque,
si par lumini sit materia quae iaciat, umbram
columnae1 effigie iaci nec habere finem, si vero
maior materia quam lumen, turbinis recti, ut sit
imum eius angustissimum et simili modo infinita
longitudo, si minor materia quam lux, metae existere
effigiem in cacuminis finem desinentem, talemque
cerni umbram deficiente luna, palam fit, ut nulla
amplius relinquatur dubitatio solem superare

52 magnitudinem terrae. id quidem et tacitis naturae
ipsius indiciis : cur enim partitis vicibus anni brumalis

² cylindri? Rackham.

⁶ Le. central at every point in the space alike.
200

